
## Draft statutes
* *Translated from https://github.com/osmbe/working-group-bylaws/blob/master/CONSTITUTION.md*
* *Extended with legal needs as defined here: https://justitie.belgium.be/nl/themas_en_dossiers/vennootschappen_verenigingen_en_stichtingen/verenigingen/vzw/statuten (and elsewhere)*
* *Extended with some things we already do but were undocumented. Extended with some ideas regarding board candidates.*



### Titel I: Benaming, zetel, doel en duur

#### Artikel I.1: Benaming

De vereniging draagt de naam OpenStreetMap Belgium vzw, afgekort OSM.be

#### Artikel I.2: Maatschappelijke zetel

De maatschappelijke zetel is gevestigd in het Brussels Hoofdstedelijk Gewest. 

De vzw heeft een officiële website en heeft een officieel e-mailadres.
Elke communicatie op dit adres door de leden wordt geacht geldig te zijn gebeurd. Het bestuursorgaan kan het adres van de website en het e-mailadres wijzigen, zelfs indien zij voorkomen in de statuten.

#### Artikel I.3: Belangeloos doel van de vereniging

* OpenStreetMap Belgium vzw is het gezicht van het OpenStreetMap project in België. De vzw ondersteunt het project door een aanspreekpunt voor data-gebruikers te zijn. De vzw bouwt aan een inclusieve gemeenschap van vrijwilligers en organisaties die de kaartdata onderhouden. De vzw verdedigt de visie van de Belgische OpenStreetMap gemeenschap binnen de internationale structuren van het OpenStreetMap project.

* De vzw voert projecten uit of ondersteunt onafhankelijke projecten die aan de kwaliteit en het gebruik van de kaartdata kunnen bijdragen. Dit kan bijvoorbeeld gaan over software projecten, technische ondersteuning, mapathons en andere events. 

* Daarnaast kan de vzw alle activiteiten ontplooien die rechtstreeks of onrechtstreeks bijdragen tot de verwezenlijking van haar doel, met inbegrip van commerciële en winstgevende activiteiten waarvan de opbrengsten altijd volledig zullen worden bestemd voor de verwezenlijking van haar doel.
* De vereniging mag rechtstreeks noch onrechtstreeks enig vermogensvoordeel uitkeren of bezorgen aan de oprichters, de leden, de bestuurders of enig ander persoon behalve voor het in de statuten bepaald belangeloos doel. Elke verrichting in strijd met dit verbod is nietig.
* De vereniging kan als club toetreden tot een andere VZW die dezelfde doelen voor ogen heeft.

#### Artikel I.4: Duur
De vereniging is opgericht voor onbepaalde duur.


### Titel II: leden

#### Artikel II.1: Natuurlijke personen

* De vzw streeft een zo groot mogelijk aantal leden na, op voorwaarde dat ze actief zijn binnen de organisatie.
* Het minimum aantal leden is 10.
* Alle natuurlijke personen kunnen lid worden op eenvoudig verzoek bij het bestuur van de vzw. Het bestuur licht dan verder de verwachtingen van de vzw ten opzichte van (kandidaat)leden toe. Als het kandidaat-lid deze verwachtingen accepteert, dan gaat het lidmaatschap in.
* Het lidmaatschap is gratis.
* Leden zijn niet anoniem. Er is een publieke lijst met de namen van de leden. Het is toegestaan maar niet verplicht om ook de OpenStreetMap gebruikersnaam op die lijst te publiceren. De lijst bevat ook de adresgegevens, maar deze worden niet gepubliceerd.
* Het lidmaatschap kan beëindigd worden door het bestuur bij niet-naleving van de gedragscode zoals gedocumenteerd op [osm.be/c_o_c](https://github.com/osmbe/working-group-bylaws/blob/master/CODE_OF_CONDUCT.md)
* Het lidmaatschap kan beëindigd worden door het bestuur indien het lid geen minimum aan participatie toont. Wie actief is in de interne communicatie-kanalen wordt sowieso als actief beschouwd. Wie niet reageert op officiële vragen van de organisatie, kan als niet-actief beschouwd worden. Wie niet naar officiële bijeenkomsten komt (één keer indien geen reactie, twee keer indien wel geëxcuseerd) kan als niet-actief beschouwd worden.
* Het lidmaatschap kan op elk moment opgezegd worden door het lid.
* Leden hebben vanaf 60 dagen lidmaatschap stemrecht in de officiële bijeenkomsten en voor de bestuursverkiezingen.

#### Artikel II.2: Rechtspersonen (*corporate membership*)

* Elke organisatie die de missie van OpenStreetMap Belgium onderschrijft kan lid worden
* Het lidmaatschap begint voor een jaar op de dag van ontvangst van het lidgeld
* Het lidgeld is gedifferentieerd tussen KMO's en andere organisaties. Het bedraagt 1000 euro voor KMO's en 2500 euro voor andere organisaties. Dit bedrag kan maximaal verdubbeld worden bij beslissing van een officiële bijeenkomst. Het lidgeld kan deels in de vorm van diensten in natura aan de vzw betaald worden, in onderhandeling met het bestuur.
* Het lidgeld kan tijdens een officiële bijeenkomst vastgelegd worden
* OpenStreetMap Belgium ondersteunt de OSM-gerelateerde projecten van zijn leden, met advies en interne promotie
* OpenStreetMap Belgium toont de logo's van zijn leden in principe steeds tijdens events en op promotiemateriaal
* Corporate members hebben geen stemrecht tijdens de officiële bijeenkomsten, noch voor het bestuur. Ze mogen wel deelnemen aan officiële bijeenkomsten, tenzij er een besloten sessie is.
* Het lidmaatschap kan door de organisatie op elk moment opgezegd worden. Lidgeld wordt echter niet terugbetaald.
* Het lidmaatschap kan door een stemming met 2/3de meerderheid tijdens een officiële bijeenkomst opgezegd worden bij niet-naleving van de gedragscode of bij acties die duidelijk ingaan tegen de missie van de vzw.



### Titel III: Algemene vergadering (officiële bijeenkomsten)

#### Artikel III.1: bevoegdheden

De algemene vergadering heeft volgende bevoegdheden:
* de statutenwijziging
* de benoeming en de afzetting van de bestuurders en de bepaling van hun bezoldiging ingeval een bezoldiging wordt toegekend.
* de kwijting aan de bestuurders, alsook, in voorkomend geval, het instellen van de verenigingsvordering tegen de bestuurders.
* de goedkeuring van de jaarrekening en van de begroting.
* de ontbinding van de vereniging.
* Enkel de AV kan een lid uitsluiten, met uitzondering van automatische uitsluiting zoals beschreven onder artikel II.1. De stemming i.v.m. het uitsluiten van leden is volgens dezelfde regels als voor het wijzigen van statuten.
* de omzetting van de VZW in een iVZW, een coöperatieve vennootschap erkend als sociale onderneming of in een erkende coöperatieve vennootschap sociale onderneming.
* een *inbreng om niet van een algemeenheid* te doen of te aanvaarden.
* alle andere gevallen waarin de wet of de statuten dat vereisen.; 

#### Artikel III.2: timing
De jaarlijkse algemene vergadering zal plaatshebben in de loop van de eerste 3 maanden na het afsluiten van het boekjaar. De goedgekeurde jaarrekening zal neergelegd worden bij de Griffie binnen de maand na goedkeuring. 
Een buitengewone algemene vergadering kan worden bijeengeroepen telkens wanneer het bestuur dit noodzakelijk acht of wanneer tenminste één vijfde van de leden er om vraagt.

#### Artikel III.3: bijeenroeping
* Datum, tijd en agenda moeten minstens 30 dagen op voorhand gecommuniceerd worden. Dit gebeurt per e-mail. Officiële agendapunten kunnen achteraf niet meer toegevoegd worden. In dringende gevallen kan deze termijn verkort worden tot 15 dagen, onder voorwaarde dat er slechts één agendapunt is.
* Een officiële bijeenkomst kan fysiek, digitaal of hybride doorgaan.

#### Artikel III.4: quorum & stemming

* Er is enkel sprake van een officiële bijeenkomst indien minstens 1/4 van de leden aanwezig zijn. Op zijn minst één bestuurslid moet aanwezig zijn. In geval er geen quorum wordt bereikt, dan kunnen moties nog voorgelegd worden aan stemgerechtigde leden om alsnog tot een beslissing te komen.
* Beslissingen worden genomen bij eenvoudige meerderheid, behalve indien elders gestipuleerd in dit document. Teller en noemer zijn de aanwezigen, exclusief nietige stemmen en onthoudingen. Bij gelijkheid van stemmen is de meerderheid binnen het bestuursorgaan doorslaggevend.
* In geval er geen quorum wordt bereikt, dan kunnen moties nog voorgelegd worden aan stemgerechtigde leden om alsnog tot een beslissing te komen.
* Tijdens officiële bijeenkomsten kunnen de statuten gewijzigd worden met 2/3de meerderheid. Teller en noemer zijn de aanwezigen, exclusief nietige stemmen en onthoudingen. Dit is enkel mogelijk indien minstens 2/3de van de leden aanwezig zijn. Indien dit niet gehaald wordt, kan er voor een nieuwe zitting opgeroepen worden waarbij er geen minimum aanwezigheidsvereisten zijn.


#### Artikel III.5: volmachten
* Elk lid kan een volmacht geven aan een ander lid mits een e-mail aan het bestuur. Een lid kan maximaal één volmacht ontvangen. De volmacht is pas geldig vanaf het moment dat het bestuur dit bevestigt.

#### Artikel III.6: voorzitterschap
De vergadering wordt voorgezeten door één van de aanwezige bestuursleden.

#### Artikel III.7: aanwezigheid van derden
Externen kunnen als waarnemer door het bestuur worden uitgenodigd op de algemene vergadering als dit in het belang van de vzw is.

#### Artikel III.8: notulen
* Verslagen van de officiële bijeenkomsten worden publiek gepubliceerd op osm.be/minutes


### Titel IV: het bestuursorgaan

#### Artikel IV.1: Mandaat
* Het bestuur heeft alle bevoegdheden die niet wettelijk of statutair aan een ander orgaan van de vereniging zijn toegewezen.
* Het bestuursorgaan kan derden mandateren voor bestuurstaken of vertegenwoordiging.

#### Artikel IV.2: samenstelling
* Er zijn steeds 3 bestuurders.
* Enkel natuurlijke personen die lid zijn kunnen bestuurders zijn.
* Bestuurders worden voor twee jaar verkozen door de leden (natuurlijke personen).

#### Artikel IV.3: beëindiging van het mandaat
* Bestuursleden kunnen op elk moment ontslag nemen. Indien een bestuurder ontslag neemt, volgen nieuwe verkiezingen.
* Het mandaat van een bestuurder kan opgezegd worden tijdens een officiële meeting bij eenvoudige meerderheid.
* Het mandaat van een bestuurslid vervalt automatisch bij verstrijken van de termijn, rechtsonbekwaamheid of overlijden.

#### Artikel IV.4: beraadslaging

* De bestuurders handelen als een college.
* Alle bestuurders dienen aanwezig te zijn, behoudens wanneer een bestuurder op zijn minst een maand niet reageert op uitnodigingen of wanneer deze zich laat vervangen door een andere bestuurder. Een bestuurder kan hierbij maximaal één andere bestuurder vertegenwoordigen. 
* Beslissingen worden genomen bij eenvoudige meerderheid. Onthoudingen worden meegenomen in de noemer.
* Bij de bespreking van een agendapunt waarbij een aanwezige bestuurder een vermogensrechtelijk voordeel kan hebben, mag deze niet deelnemen aan de bespreking. De bestuurder moet dit zelf signaleren.

#### Artikel IV.5: notulen
* De notulen van de vergaderingen worden publiek gepubliceerd op osm.be/minutes. Deze worden ondertekend door de voorzitter van de vergadering.

#### Artikel IV.6: Vertegenwoordiging
Bij gerechtelijke handelingen wordt de vereniging vertegenwoordigd door een door het bestuur aangeduide bestuurder. Bij buitengerechtelijke handelingen is de vereniging geldig vertegenwoordigd door de handtekening van één van de bestuurders.

#### Artikel IV.7: Verkiezing van het bestuursorgaan
* De bestuurders worden verkozen door de leden.
* De drie kandidaten met de meeste stemmen worden verkozen.
* Een verkiezing is slechts geldig indien minstens 1/2 van de leden deelnemen
* Verkiezingen gebeuren online en anoniem, bijvoorbeeld via opavote.com
* Verkiezingen worden 21 dagen op voorhand aangekondigd. Tijdens de eerste twee weken kunnen leden die reeds minstens 60 dagen lid waren op het moment dat de verkiezingen werden aangekondigd zich kandidaat stellen. De bestuurders kunnen hierop een uitzondering maken mits een unanieme beslissing.


### Titel V: Ontbinding

#### Artikel V.1: automatische ontbinding
De vzw dient ontbonden te worden indien er gedurende een jaar minder dan 10 leden zijn of minder dan 3 bestuursleden.

#### Artikel V.2: bestemming van de activa
Indien de vzw opgedoekt wordt en er is een restvermogen, dan wordt dit overgedragen aan een opvolg-organisatie, een andere Belgische vzw met een gelijkaardig doel (open, geo en co-creatief) of aan een andere OpenStreetMap-gerelateerde non-profit organisatie.

#### Artikel V.3: Aanduiding vereffenaars
Bij vrijwillige ontbinding duidt de algemene vergadering een of twee vereffenaars aan en bepaalt hun bevoegdheden.

### Titel VI: diverse bepalingen

#### Artikel VI.1: dagelijks bestuur
De vzw heeft geen afzonderlijk orgaan voor dagelijks bestuur. Deze rol wordt opgenomen door het bestuursorgaan of in voorkomend geval een door hen aangestelde vertegenwoordiger.

#### Artikel VI.2: leden als vertegenwoordig van de organisatie
Leden van de organisatie mogen spreken in naam van de organisatie mits melding aan de andere leden, en binnen grenzen die per geval afgesproken worden met het bestuur. Ze kunnen echter niet optreden als wettelijke vertegenwoordiger en kunnen geen verbintenissen aangaan in naam van de vzw.

#### Artikel VI.3: Boekjaar
Elk jaar legt het bestuur de jaarrekening en begroting ter goedkeuring voor aan de algemene vergadering en dit uiterlijk op 30 juni. Het geven van kwijting aan de bestuurders gebeurt via een apart agendapunt. Het boekjaar loopt van 1 januari tot 31 december van hetzelfde jaar. 
De goedgekeurde jaarrekening wordt uiterlijk één maand na goedkeuring neergelegd bij de Ondernemingsrechtbank.

#### Artikel VI.4: slotbepaling
Voor al wat niet voorzien is in deze statuten wordt verwezen naar het Wetboek Vennootschappen & Verenigingen.


# Einde statuten zelf, begin extra's ivm oprichtingsakte

## Bestuurlijke bekendmakingen

Op 1 september 2023 wordt besloten OpenStreetMap Belgium vzw op te richten door:
* Ben Abelshausen, ADRES, geboorteplaats en datum
* Jonathan Beliën, ADRES, geboorteplaats en datum
* Thierry Jimenez-Scholberg, Quinauxstraat 3, 1030 Schaarbeek, geboren te Madrid op 14/08/1986
* Joost Schouppe, ADRES, geboorteplaats en datum

Het bestuursorgaan bestaat bij oprichting uit Jonathan Beliën, Thierry Jimenez-Scholberg en Joost Schouppe.

Het adres van de OpenStreetMap Belgium vzw is de Smet de Naeyerlaan 230 bus 5 - 1090 Jette.

De vzw heeft een officiële website, zijnde : www.openstreetmap.be
De vzw heeft een officieel e-mailadres, zijnde: board@osm.be
Elke communicatie op dit adres door de leden wordt geacht geldig te zijn gebeurd.




# Official documentation

Needs to contain:

* KBO number
* het woord 'rechtspersonenregister' of 'RPR'
* de rechtbank van de zetel van je vzw (bijv. Nederlandstalige Ondernemingsrechtbank Brussel)
* de website als je er een hebt, en het e-mailadres


# Meeting minutes 7/9

Members present

Jonathan Beliën
Joost Schouppe
Thierry Jimenez
Thibault Molleman
Julien Minet

Power of attorneys
Tim Couwelier (Joost)
Ben Abelshausen (Thierry)
Pieter Vander Vennet (Thibault)

Single motion:
The membership decides to accept the current by-laws draft and associated proposals (see below), knowing that these will still be revised by VSDC and accepting changes they suggest.

Voting: unanimously approved
